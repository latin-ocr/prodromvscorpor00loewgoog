PRAEMONITA

Has quaestiones cur scribendas putaverim paucissimis
verbis exponam. Namque cum glossaria latina edere mihi
proposuissem, perdifficile illud opus aggressus, quod per trium
saeculorum spatium aphilologis desideratum et a non nullis
praeparatum, usque ad hunc tamen diem ne inchoatum qui·
dem est, post sat breve studium ipsi corpori prodromum
praemittendum esse perspexi, ad tria maxime eum spectantem.
' Atque primum quidem sparsim huc usque evulgatorum
· non dico plenam aestimationem et κρίειν severam, sed vel no·
titiam aliqua certe ex parte sufficientem frustra quaesiveram.
ltaque cum ne eos quidem, quorum erat illi rei operam dare,
praeter iam dudum tralaticia novisque erroribus aucta quid-
quam exhibere cognovissem, in me ipsum vidi indagandae,
colligendae, recensendae materiae non leve onus integrum
suscipiendum esse. Quod quidem negotium ut probe absol-
verem ad artis typographicae ut ita dicam infantiam redii
atque in multiplicem et intricatam XVI maxime saeculi ad-
versariorum, commentariorum, similium scriptionum copiam ⁴
me insinuavi. Ita cum factum sit ut in non pauca casu
potius quam ratiocinatione ductus inciderem, satis multa me
fugisse non modo veri simile, sed adeo certum est: eit ἀνὴρ
οὐ πάνθ’ ὁρᾷ.

Quo autem altius in haec studia incredibilem in mo·
dum neglecta penetrabam, eo planius mihi apparebat sine
librorum manu scriptorum ope de glossariis latinis iudicari
omnino non posse. Etenim quae edita habemus paene om-
nia non reddita fontium ratione excerpta et miserrime turbata
sunt, editis vero nondum evulgata eta bonitate et ab uber·

 

